

Vypracoval: Zadavatel:
Ev. č.: Předmět: Katastr: Okres: Číslo akce: Číslo projektu: Garant: Počet předmětů: Materiál: Zahájení a ukončení: Počet stran:
Konzervátorsko - restaurátorská zpráva
Šebetov – destička s latinským textem
Bc. Matěj Kmošek, DiS.; Filip Ševčík Muzeum regionu Boskovicka Hradní 642, 680 01 Boskovice MK582 Detektorový průzkum – externí zakázka Šebetov Blansko
slitiny mědi 8. 10. - 31. 10. 2018 9


Seznam nálezů
ID Lokalita MK582 Šebetov
Datum Předmět Materiál 14.3.2019 destička Cu

1. Stav předmětů před zásahem
Jedná se o fragment destičky ze slitiny mědi. Na destičce je patrný nápis. Předmět pochází z detektorové prospekce na lokalitě Šebetov od nálezce . Obecně je předmět dobře zachovalý a jeho povrch chrání stabilní vrstva korozních produktů mědi. Povrch předmětu je lokálně pokryt korozními produkty železa a půdními nečistotami.
2. Návrh konzervátorského zásahu
Na základě zhodnocení stavu předmětu navrhuji konzervátorský zásah cílený na základní očištění a stabilizaci předmětu prostřednictvím následujícího postupu:
Vizuální průzkum Fotografická dokumentace před konzervátorským zásahem Mechanické očištění předmětu od půdních nečistot a nesoudržných korozních produktů kombinovaným použitím demineralizované vody, nylonových kartáčků, dřevěných zahrocených nástrojů, skalpelu, ultrazvukové vany a mikrotryskání drcenými ořechovými skořápkami. Vysušení artefaktů v horkovzdušné sušárně Konsolidace a konzervace povrchu artefaktů akrylátovým lakem Paraloid B72 Případné lepení příslušných částí dvousložkovým epoxidovým nebo kyanoakrylátovým lepidlem Fotografická dokumentace po konzervátorském zásahu
3. Popis konzervátorského zásahu
Předmět byl po základním vizuálním průzkumu a fotografické dokumentaci mechanicky očištěn od půdních nečistot a nesoudržných korozních produktů použitím kombinace demineralizované vody, nylonových kartáčků, dřevěných zahrocených nástrojů, skalpelu, ultrazvukové vany a mikrotryskání drcenými ořechovými skořápkami. Jednotlivé pomůcky byly používány s ohledem na stav a charakter artefaktu, aby nedošlo k nežádoucímu poškození stabilních korozních produktů ani dalších částí artefaktů. Čištění ručními nástroji a demineralizovanou vodou probíhalo primárně pod stereomikroskopem. Mikrotryskání drcenými ořechovými skořápkami (0,20-0,45 mm) bylo prováděno za nižších tlaků (2-5 bar). Po dokončení čištění byl artefakt vysušen v horkovzdušné sušárně při teplotě 80-90 °C po dobu minimálně 12 hodin. Následně byl artefakt v podtlaku konsolidován a konzervován dvojitou vrstvou 5% a 10% roztoku akrylátového laku Paraloid B72 rozpuštěného v acetonu. Příslušné části artefaktů byly lepeny dvousložkovým epoxidovým případně kyanoakrylátovým lepidlem. V případě lepení funguje dříve nanesená vrstva akrylátového laku Paraloid B72 jako separační vrstva pro případnou rekonzervaci artefaktů. Po konzervaci a lepení byl artefakt dokumentován ve stavu po konzervátorském zásahu. Na závěr byl artefakt jednotlivě uložey do uzavíratelného polyethylenového sáčku spolu s lístky s evidenčními údaji.

4. Stav předmětů po konzervaci
Artefakt je zbaven půdních nečistot a nesoudržných korozních produktů. Destička byla za tepla působením mechanické síly rozlámána. To dokládají specifické stopy na bocích destičky a částečná deformace artefaktu. Všechny její strany mají původní lomové plochy. Povrch destičky je z obou stran relativně rovnoměrně pokryt vrstvou korozních produktů železa (obr. 1,2, tab. 2, obr. 7). Na lomových plochách se korozní produkty železa převážně nevyskytují. Tento jev mohl být způsoben původním umístěním destičky v železném pouzdře (oboustranné a plošné pokrytí) snad pro účely přepravy a zamezení poškození. Po dlouhodobějším vystavení koroznímu prostředí (atmosférická či půdní koroze) bez průběžného udržování/používání artefaktu byla destička zřejmě rozlámána na menší kusy určené snad k dalšímu přetavení.
Nápis na destičce je po zásahu čitelnější. Rozměry a tvar artefaktů zůstávají stejné, hmotnostní úbytek je minimální. Na destičce je část textu o 3 řádcích. Nejčitelnější jsou písmena na třetím řádku, kdežto vrchní část je poněkud setřelá. Destička obsahuje písmena z průběhu textu a nezachycuje tak začátek ani konec sdělení. Písmena tvoří následující text:
(6 písmen, rozdělovník)
I M V S • I T A/M
(7 písmen, rozdělovník)
I? V M P A V I?
(7 písmen)
První a poslední písmena na prvním a třetím řádku není možné kvůli jejich neúplnosti určit. U třetího písmene na prvním řádku chybí vrchní část, proto možné jistě určit, zda jde o I nebo T. Na základě rozestupů písmen je pravděpodobnější T. 4. písmeno na prvním řádku je velice špatně dochované, ale na základě detailnějšího mikroskopovacího průzkumu (obr. 1) zřejmě jde o písmeno E. Písmeno M (2. na 2. řádku; obr. 2) nese stopy nepovedeného vytepání pravé části písmene v podobě přeseku.
Obr. 1: Detail 4. písmene na 1. řádku - E
Obr. 2: Detail 2. písmene na 2. řádku – M

5. Návrh na uložení předmětů
Uložení jednotlivě v ochranném obalu, např. uzavíratelném polyethylenovém sáčku, případně ve vzduchotěsné plastové krabičce s desikačními prostředky (např. silikagelem) a indikátorem vlhkosti. Udržování stabilní teploty v rozmezí 18-20 °C a relativní vlhkosti do 40 % a především zamezení výkyvů těchto veličin. Stav předmětu je třeba pravidelně vizuálně kontrolovat minimálně jednou za dva roky. V případě výskytu druhotné koroze je nutné artefakt rekonzervovat rozpuštěním vrstvy akrylátového laku v organických rozpouštědlech a provést očištění, desalinaci a opětovnou konzervaci předmětu.
6. Výsledky analýzy prvkového složení
Destička byla analyzována jak na povrchu (tab. 2), tak byl odebrán a analyzován vzorek kovového jádra (tab. 1). Vzorek jádra indikuje, že byla vyrobena z olověno-cínového bronzu s vysokým podílem olova (Tab. 1). Přítomnost olova ve slitinách mědi snižuje tvrdost materiálu. Jeho zvýšený obsah tudíž umožnil jednodušší vytepání textu do materiálu.
Tab. 1: složení materiálu kovového jádra destičky
Tab. 2: povrchové analýzy prvkového složení destičky

Lokalizace povrchových analýz
7. Traseologická analýza
Destička byla zkoumána na traseologickém mikroskopu LMI Toolscan. Díky tomu bylo možné přesněji identifikovat jednotlivá písmena, původní i druhotné zásahy do povrchu předmětu (ražba písmen, přesek u písmene M, stopy otěru)
Textura


Reliéfní model


8. Obrazová dokumentace

V Brně 27. 2. 2019
Zpracoval: Bc. Matěj Kmošek, DiS., Filip Ševčík