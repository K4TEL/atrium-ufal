

Antropologická zpráva
PROSTĚJOV (okr. Prostějov) – U zlámaného kříže Hrob H1, pohřeb 800
Autor: Lukáš Šín
Archeologické centrum Olomouc, p. o.
Číslo projektu v AMČR: M-202205490
2021
Laboratorní antropologická analýza lidských kosterních pozůstatků získaných záchranným archeologickým výzkumem

Obsah
ÚVOD
METODY TERÉNNÍHO A LABORATORNÍHO ZPRACOVÁNÍ .........................................
ANTROPOLOGICKÁ ANALÝZA – PŘEHLED HODNOCENÝCH POHŘBŮ .................. 10
Analýza prostorových transformací, primární pohřební poloha ..........................................
Zachovalost kosterních pozůstatků
Demografické parametry
12
Epigenetické znaky .......................................................................................................... 16
POUŽITÁ LITERATURA
19

ÚVOD
K laboratorní antropologické analýze byly předloženy kosterní pozůstatky (pohřeb 800) pocházející z terénního odkryvu hrobu H1, který proběhl během záchranného archeologického výzkumu v Prostějově – U zlámaného kříže ve dnech 27. a 28. listopadu 2019.
METODY TERÉNNÍHO A LABORATORNÍHO ZPRACOVÁNÍ
Laboratorní analýza sestávala z identifikace konkrétních částí lidského skeletu a z rekonstrukce jeho fragmentovaných partií pomocí lepidla Kanagom. Hodnocení zachovalosti bylo prováděno jednak prostřednictvím metodiky indexace zastoupení jednotlivých kostí v souboru – BRI (Bone Representation Index, z angličtiny). Index představuje míru četnosti každé kosti v souboru. Jedná se o poměr aktuálního počtu kostí, jež byly předloženy k laboratorní analýze, a celkovým počtem elementů kostry, které by měly být přítomny (Bello et al. 2006). Zachovalost byla dále hodnocena z pohledu kvantitativního (počet zachovalých kostních struktur) podle Stojanowského, Seidemanna a Dorana (Stojanowski et al. 2002) a dále kvalitativního podle Gordonové a Buikstrové (Gordon – Buikstra 1981). Tento typ hodnocení rozlišuje pět kategorií zachovalosti kostí:
Kategorie 1: pevné a kompletní kosti, kostní elementy jsou celé a nepoškozené, není zde žádný náznak posmrtné destrukce kostního materiálu, který by nebyl způsoben kořeny, mikroorganismy či činností hlodavců, u nedospělých jedinců jsou přítomna osifikační centra, na kosti mohou být prováděna daná osteologická měření.
Kategorie 2: křehké kosti, kostní elementy mohou být roztříštěné, ale zcela rekonstruovatelné, může se vyskytovat narušení povrchu kosti, kloubní plochy dlouhých kostí, kosti hrudní, obratlů a dalších vykazují povrchní destrukci, lze provádět standardní osteologická měření, ale zkoumání mikrostruktur je omezené, epifyzární osifikační centra u nedospělých jedinců mohou být narušena, ale diafýzy jsou rekonstruovatelné.
Kategorie 3: fragmentované kosti, kosterní elementy jsou obecně roztříštěné a popraskané, většinu jednotek lze pak určit a rekonstruovat, ale jen kvalifikovaným a vyškoleným pracovníkem, povrch kostí je silně narušený a popraskaný, kloubní plochy dlouhých kostí, páteře a dalších kostí mohou být rekonstruovatelné, na lebce lze popisovat většinu struktur důležitých pro další zkoumání, získávání dat, jako například měření délky dlouhých kostí nebo pozorování degenerativních změn, je silně omezené.
Kategorie 5: kostní moučka, kost je redukována do podoby prášku, který nedrží tvar bez okolní půdy či chemických konzervačních látek, fragmentární zubní korunky jsou částečně zachovalé, ale křehké, kostní obrysy mohou být někdy přítomny jen v podobě skvrn, nemohou být shromažďována žádná osteologická data.
Součástí této antropologické zprávy je i záznam dentální analýzy, jejímž výstupem se stal záznamový list. Digitalizovaná forma listu je přítomna u popisu jednotlivých hrobů, pokud se u daného jedince dentice dochovala. List uvádí jednotlivé sledované charakteristiky ve formě číselného zápisu u každého zubu z konkrétního kvadrantu chrupu. Pro zápis zubů byl použit číselný systém FDI (Fédération Dentaire Internationale (z francouzštiny) – Mezinárodní stomatologická federace) z roku 1971. Každý zub je označen dvojčíslím. První číslice určuje, jedná-li se o zub trvalý (čísla 1 – 4) nebo mléčný (čísla 5 – 8) a zároveň udává, ve kterém

kvadrantu je zub umístěn. Druhá číslice kóduje typ zubu tedy umístění zubu v kvadrantu (trvalý chrup 1–8, mléčný chrup 1–5). Jednotlivé zuby (definované kódem) jsou uvedeny ve sloupcích tabulky, v řádcích jsou pak uvedena hodnocená kritéria (Dofková et al. 2015).
Ta zahrnovala (samostatně pro horní i dolní čelist): – přítomnost zubu, – přítomnost kazu na korunce, – přítomnost kazu na krčku či kořenu, – přítomnost zubního kamene, – alveolus, tzn. zjištěné alveolární procesy (alveolární resorpce) – zjištěné zánětlivé apikální procesy (absces, cysta), – přítomnost hypoplazie.
1 – zub přítomen v zubním lůžku 2 – zub zachován izolovaně 2.0 – izolovaně, identifikován s jistotou 2.1 – izolovaně, identifikace nejistá 2.2 – izolovaně, nejistá asociace s kostrou 3 – zub v alveolu nepřítomný z důvodu intravitální ztráty (alveolární resorpce) 3.0 – lůžko bez remodelace 3.1 – stopy po remodelaci lůžka 3.2 – úplná remodelace lůžka 4 – zub v alveolu nepřítomný z důvodů postmortální ztráty 5 – neprořezaný nebo částečně prořezaný zub 5.1 – neprořezaný zub 5.2 – částečně prořezaný zub 6 – nezaložený zub 7 – anomální erupce zubu (zub nezaujímá normální polohu v zubním oblouku x – zub ani alveolus se nedochoval (chybí celá čelist nebo její část)
0 – zub bez kazu 1 – kaz přítomen 2 – celkový kaz, jsou viditelné dřeňové dutiny korunky a/nebo kanálků x – nelze hodnotit (zub ani alveolus se nedochoval, chybí celá čelist nebo její část)
0 – zub bez kazu 1 – krčkový kaz 2 – kořenový kaz 3 – rozsáhlý kaz, nelze rozlišit místo prvotního vzniku x – nelze hodnotit (zub ani alveolus se nedochoval, chybí celá čelist nebo její část)
Číselné kódy pro hodnocení přítomnosti zubního kamene byly následující (obr. 1), hodnoceno podle Schultze (Knussmann 1988, cit. v Dofková et al. 2015):
0 – zubní kámen nepřítomen
1 – slabá vrstva zubního kamene 2 – mírně silná vrstva zubního kamene 3 – středně silná vrstva zubního kamene 4 – silná vrstva zubního kamene

5 – velmi silná vrstva zubního kamene x – nelze hodnotit (zub ani alveolus se nedochoval, chybí celá čelist nebo její část)
Obr. 1 – Schéma znázorňující jednotlivé stupně vyvinutí zubního kamene podle Schultze (převzato z Dofková et al. 2015).
Číselné kódy pro hodnocení alveolární resorpce, úbytek kostní tkáně, byly následující (obr. 2), hodnoceno podle Schultze (Knussmann 1988, cit. v Dofková et al. 2015):
0 – není patrný žádný úbytek kosti
1 – lehká alveolární resorpce
2 – mírně silná alveolární resorpce
3 – středně silná alveolární resorpce
4 – silná alveolární resorpce
5 – velmi silná alveolární resorpce
– nelze hodnotit (zub ani alveolus se nedochoval, chybí celá čelist nebo její část)
Obr. 2 – Schéma jednotlivých stupňů alveolární resorpce podle Schultze (převzato z Dofková et al. 2015).
Číselné kódy pro hodnocení přítomnosti apikálních procesů byly následující: 0 – nepřítomný žádný apikální proces
x – nelze hodnotit (zub ani alveolus se nedochoval, chybí celá čelist nebo její část)
1 – abrazní ploška patrná jen na sklovině, dentin není obnažen 2 – ve středu abrazní plošky je patrný dentin 3 – abraze obnažuje dentin až po krček 4 – okluzální abraze až po krček, kontaktní ploška zcela ztracena

x – nelze hodnotit (zub ani alveolus se nedochoval, chybí celá čelist nebo její část)
Číselné kódy pro hodnocení přítomnosti hypoplazie zubní skloviny byly následující: 0 – hladký, případně mírně zvlněný povrch 1 – linie (L: lines – proužky; G: groves – rýhy, mohou být horizontální nebo vertikální) 2 – jamky (Ps: pits – jamky; Pl: pit lines – jamkovité proužky) 3 – chronický typ, plochý defekt (Pp: pit patches – oblast oslabené skloviny zahrnující sérii jamek ohraničených nelineárním způsobem; Ch: continous chronic enamel hypoplasia – neúplně zformovaná sklovina na větší části povrchu korunky x – nelze hodnotit (zub ani alveolus se nedochoval, chybí celá čelist nebo její část)
Demografické parametry byly určovány podle mezinárodně platné standardní metodiky. Antropologickou analýzu kosterních pozůstatků doprovázela pozorování anatomických variet, tzv. epigenetických znaků. Pro (nejen) lidskou kostru je charakteristická značná variabilita její stavby. Ta je tvořena více než 206 kostmi, na nichž bylo popsáno množství různých morfologických odchylek. Jedním z typů těchto odchylek jsou právě epigenetické znaky. Jejich přítomností není organismus zpravidla negativně ovlivněn a zřejmě nemají ani žádný funkční význam. Předpokládá se u nich určitá forma dědičnosti a jejich populační výskyt je zpravidla, ale ne vždy, nízký (Fojtová 2007). Dále paleopatologické parametry byly hodnoceny podle Horáčkové, Strouhala s Vargovou (Horáčková et al. 2004).
Laboratorní analýza též obsahuje hodnocení tzv. polohových transformací, které umožňuje rekonstrukci primární pohřební polohy a detekci, zda konkrétní tělo bylo uložené v primárním dutém prostoru (tzn. rakev či komora apod.). Analýzy byly provedeny na základě dat získaných při terénní dokumentaci, fotografické a kresebné dokumentace. Pro rekonstrukci primární pohřební polohy, uložení těl v dutých prostorech a případných sekundárních zásahů na pohřbených tělech byla použita metodika sledující tafonomické procesy. Tafonomie je vědní disciplínou posuzující charakter přežití či zachování organických materiálů a jejich prostorových forem, navzdory jejich tendenci se biologicky, chemicky a fyzikálně rozkládat ve směru zvyšující se entropie. Tafonomický výzkum se zaměřuje zejména na biologické, chemické a fyzikální rozdíly mezi fosilizovanými pozůstatky organismů a jejich vitální (původní) podobou. V rámci užšího zaměření se zaměřuje na studium procesů, jež ovlivňují konkrétní kosterní pozůstatky od okamžiku smrti jedince, pohřbení jeho těla, až po fosilizaci (Dočkalová 2004). Okamžikem pohřbení dochází k odhalení samotné kostry procesem sklerotizace, ta má různý kvalitativní a kvantitativní průběh v důsledku různých typů prostředí, abiotických a biotických faktorů. Proces sklerotizace souběžně provází oddělování jednotlivých kostí v kloubech, tzv. disartikulace. Při studiu tafonomie můžeme stanovit pravidla vztahů příčin a následků mezi různými vlastnostmi kostí a jak tyto vlastnosti korespondují s konkrétním procesem (Thurzo – Beňuš 2005).
Inhumace lidského těla jako intencionální aktivita reflektuje pohřební aktivity konkrétní společnosti. Způsob zacházení s tělem zemřelého je vymezen nejen kulturním okruhem, který daná společnost přijala, ale také přáním zemřelého a záměrem pozůstalých vytvářejících hrobový celek (Průchová – Chroustovský 2009). Živá kultura se tak transformuje do podoby antropologických a archeologických pramenů, které v důsledku oddělení od živého činitele v minulosti ztratily svůj účel (Neustupný 2007). Tafonomický výzkum proto musí být podložen interdisciplinární spolupráci archeologie a antropologie se zaměřením na teoretické otázky spojené (nejen) s historickou živou kulturou a její transformací do sledovaných pramenů (Průchová – Chrostouvský 2009). Během inhumace dochází k zánikovým a postdepozičním transformacím, jež vedou k formálním (např. abraze nebo eroze) a prostorovým změnám, tzv. změnám kvalitativním, a kvantitativním změnám (např. fragmentace, redukce). Tyto transformační změny pak směřují ke ztrátě původní informace a nárůstu entropie. V důsledku

těchto jevů nejsou archeologické a antropologické prameny jednoduchou reflexí záměrů konkrétních jedinců v minulosti (Neústupný 2007). Poloha skeletu, respektive poloha jednotlivých kostí, zjištěná během terénního výzkumu, tak neodpovídá primární poloze uložení pohřbeného jedince (Černý 1995).
Pro rekonstrukci původních pohřebních aktivit jsou zásadní kvalitativní polohové transformace konkrétních částí skeletu. Určité polohové změny kostí, způsobené rozvolněním kloubního spojení se sousedními kostmi, jsou charakteristickým dokladem prostorových transformací, ke kterým dochází v přímé závislosti na způsobu uložení těla do hrobové jámy, i její případné úpravě (Černý 1995). Studium polohových transformací umožňuje rozpoznání primárního či sekundárního pohřbu, odlišení pohřbu ve volném prostoru od inhumace, uložení do dutého prostoru (např. rakev, komora, výklenek), nakonec umožňuje rekonstrukci původní polohy těl a jejich vztah k výbavě a konstrukci hrobu (více např. Černý 1995, Čech – Černý 1996, Duday 2009, Prokeš 2007, Průchová – Chrostouvský 2009).
Během studia pohřebního ritu se můžeme setkat s jeho velkou variabilitou v závislosti na sledovaném období a určité kulturní oblasti. Bez ohledu na chronologické a kulturní souvislosti rozlišujeme dva základní typy pohřbů, a to primární a sekundární pohřeb. Primárním pohřbem se označuje situace, kdy dojde k inhumaci krátce po smrti jedince a polohové transformace se odehrávají v místě definitivního (primárního) uložení (Černý 1995, Dočkalová 2004). Za sekundárná pohřeb se považuje intencionální přemístění kosterních pozůstatků z původního (primárního) místa uložení těla zemřelého. Tyto změny mohou být způsobeny celou řadou různých procesů. Některým je věnována pozornost větší (např. zaplňování primární duté prostory vlivem gravitace), jiným okrajová (např. rigor mortis – posmrtné ztuhnutí). Důležitým faktorem ovlivňujícím rekonstrukci původní polohy jsou rozkladné procesy probíhající v těle, zvláště v oblastech s velkým podílem měkkých tkání, např. v oblasti hýždí (Duday 2009).
Dekompozice šlach a vazů způsobuje uvolňování kostí v kloubních spojích a za určitých podmínek může dojít k jejich posunu. Pokud perzistují kosti v kloubním spojení, jedná se o těsnou artikulaci daného spojení, dojde-li k rozpojení, pak se tento stav označuje jako artikulace volná. Během dekompozičních procesů dochází i k prostorovým posunům některé z kostí, účastnící se konkrétního kloubního spojení, mimo anatomickou polohu.
Tato změna se pak označuje jako disartikulace či rozvolnění. Konkrétní podmínky, za nichž dochází k prostorovým posunům při zániku původní funerální situace, ovlivňují faktory vnější a vnitřní. Vnější faktory tvoří chemické vlastnosti půdy (vyjadřované absolutní hodnotou pH), výška hladiny spodní vody, teplota, přítomnost kyslíku, bakterií či hub. Vnitřní faktory představují charakteristiky mající přímou souvislost s uloženými lidskými pozůstatky, jako je obal těla, oděv, věk nebo pohlaví zemřelého. Kombinace těchto faktorů determinují nejen zachování skeletu, ale právě i polohové transformace jeho určitých částí (Přichystalová 2012).
Sledování posunů poloh určitých částí skeletu umožňuje nejen rekonstrukci primární polohy těla bezprostředně po jeho pohřbení (primární poloha těla), ale i přítomnost zábalu těla, svázání určitých částí těla (zejména volných částí horní a dolní končetiny), a také uložení těla do primárního dutého prostoru. Analýzou polohových transformací byly hodnoceny pohřby s dochovanými konkrétními částmi skeletu. Jednotlivé pohřební pozice v jamách jsou označeny jako dekubitus, s popisem v jakém dekubitu se tělo nachází:
1. Dorzální dekubitus – poloha těla na zádech,
2. Ventrální dekubitus – poloha těla na břiše,
3. Laterální dekubitus pravý – poloha těla na pravém boku,
Následující přehled ilustruje reakci těla na uložení v primárním dutém prostoru při pozici na zádech (obr. 1):

1. Rozvolnění atlanto-okcipitálního spojení doprovázené změnou polohy lebky. 2. Rozvolnění temporo-mandibulárního kloubu spojeného buď s depresí čelistního kloubu, nebo s kompletní disartikulací a změnou polohy mandibuly do sekundární polohy 3. Segmentace určitých částí páteře, čili uvolnění konkrétních částí obratlového sloupce. Jedná se o polohovou transformaci ovlivněnou sekundárním dutým prostorem (dutina hrudní). Tato transformace však může vznikat nezávisle na primárním dutém prostoru. 4. Rozvolnění akromio-klavikulárního a sterno-klavikulárního spojení vázané na otočení sternálního konce klíčku směrem kaudálním. Tato polohová transformace se označuje jako vertikalizace klíčku. 5. Rozvolnění pubické symfýzy, často spojené s laterálním poklesem lopat kyčelních kostí. Pokud měl zemřelý horní končetiny uložené v natažené poloze podél těla, může lopata kyčelní kosti překrýt loketní a vřetenní kost. 6. Rozvolnění kyčelního kloubu způsobuje uvolnění hlavice stehenní kosti, tento proces může být doprovázen rotací stehenní kosti kolem její dlouhé osy. Pro křesťanský pohřební ritus je charakteristická poloha zemřelého v natažené poloze na zádech. Při této poloze leží obě stehenní kosti zadní plochou směrem ke dnu hrobové jámy. Přední plocha stehenní kosti je orientována v tzv. aspektu anteriorním, ale během změny polohy může stehenní kost rotovat z aspektu anteriorního laterálně do aspektu mediálního až posteriorního (obr. 2). 7. Během změn polohy stehenní kosti může docházet k uvolnění pately z kolenního kloubu do sekundární polohy (Černý 1995).
Obr. 3 – Grafické vyznačení polohových transformací při uložení těla v dorzálním dekubitu (kresba: Lukáš Šín).

Obr. 4 – Pravá kost stehenní ve čtyřech základních pozicích – aspektech: A – aspekt anteriorní, B – aspekt mediální, C – aspekt posteriorní, D – aspekt laterální (podle Černý 1995, 307).

HROB H1 – pohřeb 800
Analýza prostorových transformací, primární pohřební poloha
Tělo bylo uloženo v dorzálním dekubitu (v poloze na zádech) v oválné hrobové jámě s maximální délkou 243 cm, šířkou 98 cm a hloubkou 25 cm s orientací těla S-J (respektive SSZ-JJV). Maximální délka hrobové jámy byla rekonstruována, krátká severní hrana byla totiž téměř neznatelná, jednak byla porušena stavebním zásahem a dále hrobová jáma zřejmě porušila jiný objekt (obr. 5). Dolní končetiny byly natažené, pravá horní končetina byla v ramenním kloubu mírně abdukována tak, že osa probíhající pravou pažní kostí svírala s osou těla ostrý úhel, předloktí bylo v loketním kloubu mírně flektováno. Naopak levá horní končetina byla v ramenním kloubu výrazně abdukována (vzpažena) tak, že se loketní kloub nacházel nad horizontální linií protínající oba ramenní klouby, předloktí se nacházelo ve výrazné flexi. Osy procházející levou pažní kostí a kostmi předloktí tvoří téměř pravý úhel a levé předloktí s levou rukou směřuje nad lebkou k ose těla. Lebka byla skloněna a k podloží orientována svojí pravou stranou – aspekt laterální levý (obr. 6). Na základě kvalitativního charakteru kloubních spojení lze konstatovat, že se tělo nenacházelo v primárním dutém prostoru (rakev, komora), bezprostředně po pohřbu bylo obklopeno výplní hrobové jámy. Disartikulace byla zaznamenána pouze v oblasti pánevního komplexu, kdy došlo k rozvolnění sakroiliakálního spojení, pubická oblast pánevních kostí se nedochovala (charakter pubického spojení nebyl posuzován), obě klíční kosti se nacházely v primární poloze (nedošlo k jejich vertikalizaci). Souběžně nedošlo ke změně pozice konkrétních kostí z důvodu disartikulace kloubních spojení, nebyla dokumentována ani rotace kostí. Primární spojení bylo zaznamenáno u kolenních kloubů, kloubů nohou, rukou či loketního kloubu (obr. 7 a 8). Poloha žeber byla sekundární, došlo k jejich sklopení inferiorním směrem v důsledku zániku sekundárního dutého prostoru (dutiny trupu), v rámci něj nedošlo k segmentaci obratlů, ty se nacházely v primární pozici.
Obr. 5 – Prostějov (U zlámaného kříže), hrob H1, pohřeb 800: Primární pohřební poloha pohřbu v hrobové jámě (foto: Lukáš Šín).

Obr. 6 – Prostějov (U zlámaného kříže), hrob H1, pohřeb 800: Pozice lebky a levé horní končetiny (foto: Lukáš Šín).
Obr. 7 – Prostějov (U zlámaného kříže), hrob H1, pohřeb 800: Stav skloubení oblasti pletence a volné části dolních končetin (foto: Lukáš Šín).
Obr. 8 – Prostějov (U zlámaného kříže), hrob H1, pohřeb 800: Stav skloubení oblasti pletence a volné části pravé horní končetiny (foto: Lukáš Šín).

Zachovalost kosterních pozůstatků
 Kosterní pozůstatky mají světle žluto-hnědou barvu povrchu, ten je výrazně abradován a poškozen formálními tafonomickými jevy, jakým je například bioturbace. Přední hrany obou holenních kostí (margo anterior tibiae dx et sin) tak nesou stopy ohryzu způsobené zřejmě hlodavci (obr. 9 a 10). Skelet je postdepozičně fragmentován, zlomkovitost doprovází abraze hran lomů, což ztížilo, a v případě lebky téměř znemožnilo, rekonstrukci konkrétních částí skeletu. Byla zjištěna výrazná zlomkovitost a ztráta částí osového skeletu. Rozvoj úponových míst svalového aparátu je řádný bez patologických zátěžových stresových změn
Obr. 9 – Prostějov (U zlámaného kříže), hrob H1, pohřeb 800: Přední hrana pravé holenní kosti se stopami ohryzu (foto: Lukáš Šín).
Obr. 10 – Prostějov (U zlámaného kříže), hrob H1, pohřeb 800: Přední hrana pravé holenní kosti se stopami ohryzu (foto: Lukáš Šín).

 Kvantitativní vyjádření zachovalosti podle Stojanowského (Stojanowski et al. 2002): 41,25 % (ze 100 % sledovaných kostních struktur).  Kvalitativní vyjádření zachovalosti podle Gordonové a Buikstrové (Gordon – Buikstra 1981): Stupeň 3 (z 5 stupňů, stupeň 1 – nejvyšší stupeň zachovalosti).  Frekvence přítomnosti kostí v souboru (Bello et al. 2006): BRI (Bone Representation Index): 48,3 %  Grafické znázornění zachovalosti:
u hrudního oddílu zachovány pouze 3 identifikované zlomky obratlových oblouků přítomno dalších 20 zlomků obratlových oblouků bez bližší identifikace

 Zachovalost dentice s možnými paleopatologickými ukazateli na zubních obloucích:

Obr. 11 – Prostějov (U zlámaného kříže), hrob H1, pohřeb 800: Grafický přehled zachované dentice, včetně kosterního podkladu (foto: Lukáš Šín).
 Odhad pohlaví: ŽENA, pohlaví odhadnuto na základě morfologických charakteristik fragmentů pánevních kostí – incisura ischiadica, arc composé (Brůžek 2002); dále metrické charakteristiky hlezenní kosti (Novotný 1985, cit. v Stloukal et al. 1999), kdy získaný výsledek regresní rovnice leží mimo zónu překryvu hodnot pro obě pohlaví; a stehenní kosti (Černý – Komenda 1980, cit. v Stloukal et al. 1999) také dovolují odhadnout pohlaví jako ženské. Aspektivní analýza tvaru zadního okraje větve dolní čelisti ukazuje na jeho rozvoj opět v rámci ženského pohlaví (Loth Hennenberg 1996, cit. v Stloukal et al. 1999).  Odhad dožitého věku: 20 až 30 let, věk byl odhadnut na základě obroušení dentice dolní čelisti podle Lovejoye (Lovejoy 1985, cit. v Stloukal et al. 1999). Abraze dentice horního oblouku byla odhadnuta do fáze D (20 až 24 let), dolního pak do fáze E (24 až 30 let).  Odhad výšky postavy: 160,14 cm (± 3,96 cm) – výška odhadnuta na základě rozměru levé stehenní kosti (F 2 = 42,4 cm) podle Sjøvolda (Sjøvold 1990).

Epigenetické znaky
 Double-shoveling – lopatovitost řezáků, na linguální straně horních řezáků jsou zdůrazněny okrajové lišty (obr. 12).  Fossa pectoralis major – více či méně zřetelné prohloubení v úseku hrany crista tuberculi majoris na přední straně pažní kosti (obr. 13).
Obr. 12 – Prostějov (U zlámaného kříže), hrob H1, pohřeb 800: Lopatovitost horních řezáku, pohled z linguální (vnitřní) strany (foto: Lukáš Šín).
Obr. 13 – Prostějov (U zlámaného kříže), hrob H1, pohřeb 800: Fossa pectoralis major na přední straně levé pažní kosti (foto: Lukáš Šín).

Paleopatologické ukazatele
 Hypoplazie zubní skloviny (LEH), je vývojovým defektem tvrdých zubních tkání, odrážející nespecifické indikátory stresu jak u prehistorických, historických, tak u recentních populací:  Jsou makroskopicky pozorovatelné na labiální straně zubní korunky mléčných i trvalých zubů jako transverzální rýhy či řada jamek.  Po prořezání zubu zaniká sklovinný orgán a sklovina není schopna regenerace, poskytuje hypoplasie unikátní záznam stresu prodělaného v dětství, který lze detekovat na dentici dospělých jedinců.  Defekty skloviny lze interpretovat jako projevy nutričních deficiencí, infekčních onemocnění či nedostatečné proteinové výživy u dětí.  Vznik hypoplastických defektů na sklovině vznikal patrně v době odkojení dítěte a jeho přechodu na stravu dospělých.  Obecně lze hypoplazii považovat za ukazatel nutričního a zdravotního stavu odrážející vlivy životního prostředí a socioekonomického statusu sledované populace.  U zkoumaného jedince zjištěna na všech špičácích (obr. 14).
Obr. 14 – Prostějov (U zlámaného kříže), hrob H1, pohřeb 800: Hypoplazie zubní skloviny na špičáku v pozici 43, pravý dolní špičák (foto: Lukáš Šín).
 Zubní kaz (caries dentis), představuje nejrozšířenější zubní chorobu a v současnosti postihuje téměř celou populaci. Jeho vznik ovlivňuje: – Vnímavost zubní tkáně – faktory konstituční, genetické, pohlaví, věk. – Složení ústní mikroflóry – mikroorganismy plaku jsou kariogenní. – Nutriční faktory – paleolitické a mezolitické populace mají nejnižší kazivost zubů, u neolitických populací, které se začaly usazovat a přecházet na zemědělský způsob života, se kazivost začala postupně navyšovat, což souviselo s přechodem na jiný typ stravy, který obsahoval na rozdíl od předchozích období více cukrů, byl více upravován a zbavován nežádoucích příměsí, čímž postupně klesal obsah vláknin ve stravě.  Čas, tj. frekvence a doba trvání interakce, tento faktor úzce souvisí s ústní hygienou.  U zkoumaného jedince zjištěna na stoličce v pozici 37, levá druhá dolní (obr. 15).

Obr. 15 – Prostějov (U zlámaného kříže), hrob H1, pohřeb 800: Rozsáhlý zubní kaz na okluzální ploše druhé dolní levé stoličce (foto: Lukáš Šín).
ZÁVĚR
Tělo zkoumaného jedince bylo uloženo v dorzálním dekubitu do oválné hrobové jámy, bylo orientováno ve směru SSZ-JJV. Kratší severní hrana jámy byla narušena stavební technikou a v této části hrobová jáma také zřejmě narušila jiný objekt. Tělo leželo v natažené poloze na zádech s nataženými dolními končetinami, pravá horní končetina ležela mírně abdukována od trupu, levá horní končetina byla vzpažena a ohnuta v lokti tak, že předloktí s rukou směřovalo nad lebku k ose těla. Kosterní pozůstatky gracilního jedince byly postdepozičně fragmentovány, povrch výrazně narušen, na povrchu kostí byly dokumentovány známky ohryzu kostní tkáně (bioturbace). Na základě kvalitativního posouzení charakteru kloubních spojení lze usuzovat, že se tělo v čase pohřbu nenacházelo v dutině (rakev, komora), bylo tedy bezprostředně po uložení do hrobové jámy zasypáno zeminou.
Pohlaví bylo odhadnuto jako ženské, věk dožití v intervalu mezi 20 až 30 roky, výška postavy pak v rozmezí 156,18 cm až 164,10 cm. Na základě kategorizace výšky podle Martina a Sallera (Martin – Saller 1957, cit. v Stloukal et al. 1999) spadá tento jedinec svojí výškou postavy do kategorie vysokých. Obě pažní kosti a horní řezáky nesou epigenetické znaky. Paleopatologické projevy se týkají dentice. Na okluzální ploše levé dolní druhé stoličky se nachází rozsáhlý zubní kaz. Všechny špičáky pak nesou morfologické projevy hypoplazie zubní skloviny. Ta představuje známku prodělaného stresu v souvislosti s projevy nutričních deficience, infekčních onemocnění či nedostatečné proteinové výživy u dětí. Vznik těchto defektů vznikal patrně v době odkojení dítěte a jeho přechodu na pevnou stravu. Přes zjištěné paleopatologické ukazatele však nebyly u tohoto jedince zjištěny jasně definované patologické celky (tzv. nosologické jednotky), příčina úmrtí tak nebyla stanovena.

POUŽITÁ LITERATURA
Bello, Silvia M. – Thomann Aminte – Signoli, Michel – Dutour, Olivier – Andrews, Peter: 2006 – Age and sex bias in the reconstruction of past population. American Journal of Physical Anthropology 129(1): 24–38.
Beran, Michal: 2012 – Soudnělékařská identifikace. Praha: Univerzita Karlova v Praze. Bruzek, Jaroslav: 2002 – A method for visual determination of sex, using the human hip bone.
American Journal of Physical Anthropology 117(2): 157–168.
dvůr. I, Novověký hřbitov – základní analýza a předběžné shrnutí. Opava: Slezská
univerzita v Opavě, Filozoficko-přírodovědecká fakulta v Opavě.
Fojtová, Martina: 2007 – Analýza výskytu epigenetických znaků na kosterních pozůstatcích staroslovanských populací z Dolních Věstonic. Nepublikovaná disertační práce. Brno: Ústav antropologie Přírodovědecké fakulty Masarykovy univerzity.
at Mortuary Sites. American Antiquity 46: 566–571.
Hirt, Miroslav et al.: 2011 – Tupá poranění v soudním lékařství. Praha: Grada.
In: Malina, Jaroslav (ed.), Panoráma biologické a sociokulturní antropologie 15. Brno: Cerm, Masarykova univerzita v Brně, Nadace Universitas Masarykiana, Nauma.
Murail, Pascal – Bruzek, Jaroslav – Houët, Francis – Cunha, Eugénia: 2005 – DSP: A tool for probabilistic sex diagnosis using worldwide variability in hip-bone measurements.
Schaefer, Maureen – Black, Sue M. – Scheuer, Louise: 2009 – Juvenile osteology: A
laboratory and field manual. Amsterdam: Academic.
Schmitt, Aurore: 2005 – Une nouvelle méthode pour estimer ľâge au décès des adultes à partir de la surface sacro-pelvinne iliaque. Bulletins et mémoires de la Société ďAnthropologie de Paris 17(1–2): 1–16.
Sjøvold, Torstein: 1990 – Estimation of stature from long bones utilizing the line of organic
correlation. Human Evolution 5(5): 431–447.
Stloukal, Milan – Dobisíková, Miluše – Kuželka, Vítězslav – Stloukal, Milan – Stránská,
Petra – Velemínský, Petr – Vyhnánek, Luboš – Zvára, Karel: 1999 – Antropologie. Příručka pro studium kostry. Praha: Národní muzeum.
Stojanowski, Christopher M. – Seidemann, Ryan, M. – Doran, Glen, H.: 2002 – Differential Skeletal Preservation at Windover Pond: Causes and Consequences. American Journal of Physical Anthropology 119(1): 15–26.
White, Tim D. – Folkens, Pieter Arend: 2000 – Human Osteology. San Diego:Academic Press.