

CHANOVICE
areál zámku
Nálezová zpráva o záchranném archeologickém výzkumu při stavbě kanalizace a plynovodu
Michal Tetour
Mgr. Petr Kočár
ZIP o.p.s. - Západočeský institut pro ochranu a dokumentaci památek
Plzeň
30.6.2004

1. Dějiny zámeckého areálu
Objekt zámku v Chanovicích (okr. Klatovy) se nalézá spolu s pozdně románským kostelem sv. Kříže na severozápadním okraji obce. Byl postaven na nevýrazné ostrožně, jejíž páteř vytvářejí výchozy žulové skály. Ze tří stran sídlo obklopuje zpustlý park s rybníkem v jeho dolní části. Na severovýchodní straně pak k zámku přiléhá areál hospodářského dvora.
Nejstarším dokladem existence chanovického sídla je pozdně románský kostel Povýšení sv. Kříže. Jako vlastnický kostel se patrně vázal na zde již existující feudální sídlo. Předpokládá se, že leželo v místech pozdějšího poplužního dvora, dnes dochovaného v klasicistní přestavbě. V průběhu 13. stol. bylo sídlo přeneseno na skalnatou ostrožnu, do míst dnešního zámku.
V písemných pramenech se Chanovice objevují ve 2. polovině 14. století. Z této doby pochází též nejstarší dochovaná gotická část sídla. K výrazné přestavbě objektu došlo v prvních desetiletích 16. století za Chanovských z Dlouhé Vsi, kdy stavba nabyla dnešní půdorysné podoby. Areál byl ohrazen novou, značně silnou obvodovou zdí, respektující v některých úsecích starší konstrukce. Roku 1670 byla Chanovicím odpuštěna část berní povinnosti, což snad naznačuje, že obec v této době postihla jakási živelná pohroma.
Do podoby sídla výrazně zasáhla barokní přestavba, ke které došlo někdy okolo poloviny 18. století za majitele Ferdinanda Jáchyma Rumerskirchena. Dílčí zásahy do stavby nastaly patrně také po ničivém požáru roku 1781, při kterém vyhořel kostel, fara, škola a zámek spolu s hospodářskými budovami přilehlého dvora.
Na přelomu 18. a 19. stol. zámek rychle střídal majitele a pustnul. Písemné prameny uvádí, že roku 1811 objekt, v té době ve velmi špatném stavu, koupil plzeňský podnikatel František Becher. Ten nechal sejmout jedno patro, zámek opravil a pokryl těžkou krytinou. Úpravám se nevyhnul ani chanovický hospodářský dvůr. Částečně ho nechal přestavět na konci 19. stol. nový majitel Eduard Rytíř z Doubků. Poslední známá úprava hospodářského dvora byla projekčně připravována v roce 1901. (Anderle – Ebel 1996)

2. Okolnosti, průběh a metoda výzkumu
Záchranný archeologický výzkum v Chanovicích vyvolala stavba kanalizace v prostoru hospodářského dvora místního zámku. V areálu tohoto feudálního sídla jsou dlouhodobě prováděny stavební práce, a to za nepřetržitého archeologického dozoru a výzkumu vykonávaného odborným pracovištěm Okresního muzea v Klatovech. Provedení záchranného archeologického výzkumu této části se ujala společnost ZIP o.p.s. Plzeň. Výzkum navazoval na první etapu výstavby kanalizace (Burešová-Kočár 2000).
Záchranný archeologický výzkum zde započal 11. 10. 2001. Stavební aktivity se neomezily pouze na prostor hospodářského dvora, ale výkop pro kanalizaci pokračoval podél zámku až přes přilehlý park k objektu kulturního domu. Výkop byl v celé své délce prohlédnut a po zjištění stavu archeologických situací byly v jeho stěně vyměřeny tři profily. Ty byly vypreparovány, polohopisně a výškopisně zaměřeny, ovzorkovány a kresebně a fotograficky dokumentovány. Archeologický výzkum probíhal až do 19. 10. 2002, kdy byl pro stavbu uvolněn poslední dokumentovaný úsek.
V prostoru hospodářského dvora byly v profilech plynovodního výkopu dokumentovány dva úseky (situace 1 a 2) s odlišnou stratigrafií (dny 11. 10., 17. 10. a 19. 10. 2001). Situace číslo 3 (JZ profil) v prostoru před věží byla dokumentována dne 7. 4. 2002.

3. Rozbor terénní situace
Situace 1
Pod vrstvou recentních navážek (0101) se nacházely písčité vrstvy vyrovnávající terén (0102, 0103, 0104, 0105 a 0106). Vrstva heterogenní písčité hlíny (0107) pravděpodobně souvisí s masivním srovnáním reliéfu terénu. Vrstvy 0103, 0104, 0105, 0106 a 0107 nasedaly na vrstvu tmavé hnědé hlíny (0108) překrývající drobnou vrstvičku písku (0109).
Prostor z jedné strany ohraničený jedním kamenem a ze strany druhé pěti kameny (snad relikt na sucho loženého zdiva) vyplňovala tvrdá jílovitá hlína s ojedinělými kamínky a fragmenty cihel a místy s kompaktními uhlíky (0112). Tato stratigrafická jednotka zcela překrývala tvrdou světlou šedobílou vápnitou vrstvu obsahující četné kusy čistého vápna (0113). Souvrství 0112 a 0113 by mohlo svědčit o existenci vápenné jámy související s blíže neurčitou výstavbou v prostoru hospodářského dvora, resp. zámeckého areálu.
Situace 2
Dokumentován byl J profil v prostoru před rohem hospodářských budov. Terénní situace zde byla porušena četnými recentními zásahy (0201, 0202, 0203, 0204, 0205 a 0206) a za intaktní lze považovat vrstvy 0207, 0208, 0210, 0211, 2012 a 0213. V jižní části dokumentovaného profilu nasedaly recentní navážky 0201, 0202, 0203 na vrstvu šedohnědého jílu s četnými kameny, drobnými uhlíky a drobnými fragmenty mazanice (0213). Pod ní byla zjištěna černá vrstva spáleného dřeva, místy promíšená s tmavě hnědou hlínou (0208). Pod touto spáleništní vrstvou (0208) se nacházela tuhá tmavá hnědá hlína s ojedinělými kameny (0210) překrývající suchý hrubý písek – podloží – (0212) a vrstvu červenohnědého suchého hrubého písku (0211) – snad propálené podloží.
Vrstvy (0207, 0208, 0210, 0213) souvisejí s postupným narůstáním komunikační úrovně a vyrovnáváním terénních nerovností prostranství za hradním příkopem.
Situace 3
obrazové přílohy). Humusovitá vrstva prorostlá kořenovým systémem (0301) překrývala recentní navážky (0302). Tyto navážky nasedaly na černohnědou vrstvu se zbytky původního drnu (0303). Vrstva 0301 dále překrývala vkop pro kanalizační šachtu (0308), který porušoval vrstvy (0302, 0303, 0304, 0309 a 0306). Až 80 cm mocná vrstva kypré středně hnědé hlíny s kameny (0304) překrývala vrstvu žlutohnědého kyprého písku – podloží ? – (0312), vrstvu hnědožlutého písku s čočkami jílu (0305), tmavé černé humózní písčité hlíny s čočkami žuly a žlutého písku (0306) a zdivo z lomového kamene kladeného na žlutý a šedý tuhý jíl (0313). K této stratigrafické jednotce se svažovaly vrstvy hnědožluté kypré hlíny s pískem a s čočkami černé a hnědé hlíny (0307) a vrstva tmavé hnědé plastické hlíny s kameny (0311) Zdivo bylo dokumentováno pouze v profilu výkopu a jeho průběh lze předpokládat v rozmezí Z-V až SZ-JV. Spodní část výkopu u zdiva vyplňovala vrstva měkké tmavé hnědé plastické hlíny s kameny (0311).
V dalších sledovaných úsecích procházel výkop vrstvou heterogenní hlíny, v úsecích při rybníku pak novodobými recentními navážkami 20. století. Ve výkopu na rohu tělocvičny byly nalezeny tři kamenné architektonické prvky (obrazová příloha 8).

4. Popis movitých nálezů
Keramika a stavební keramika:
SITUACE 1
vrstva 0107
 1 zlomek keramiky zdobený nízkým plastickým žebrem, na vnější straně glazováno, jemně plavená hlína, oxidační výpal
vrstva 0108-0101
 2 atypické zlomky na vnější straně glazované, jemně plavená hlína, oxidační výpal
 1 zlomek mírně přepálené cihly nachové barvy
SITUACE 2
vrstva 0205
 1 atypický zlomek z jemně plavené hlíny, oxidační výpal  2 zlomky dlaždic z cihlářské hlíny
vrstva 0207
 1 zlomek nádobkového kachle s glazovanou čelní vyhřívací stěnou  2 drobné fragmenty cihel  3 atypické zlomky keramiky z jemně plavené hlíny s příměsí makroskopického ostřiva, oxidační výpal  1 atypický zlomek keramiky z jemně plavené hlíny, vnější strana leštěná, tvrdý redukční výpal
vrstva 0208
 1 atypický zlomek keramiky s kolkem (?) kruhového tvaru s mírně promáčknutým okrajem, keramická hmota jemně plavená, redukční výpal
vrstva 0210
 1 atypický zlomek keramiky z jemně plavené hlíny s příměsí makroskopického ostřiva, oxidační výpal
vrstva 0213
 2 zlomky odřezávaných den, jemně plavená hlína, redukční výpal  11 atypických zlomků z jemně plavené hlíny, redukční výpal  2 zlomky odřezávaných den, jemně plavená hlína, redukční výpal
SITUACE 3
vrstva 0302
 1 zlomek jednoduchého okraje se šikmo seříznutou horní plochou, jemně plavená hlína, redukční výpal  1 atypický zlomek jednostranně glazovaný, oxidační výpal  3 zlomky střešní krytiny z cihlářské hlíny
vrstva 0304
 5 atypických keramických zlomků z jemně plavené hlíny, redukční výpal  1 zlomek odřezávaného dna z jemně plavené hlíny, redukční výpal

 1 zlomek z těla pokličky, jemně plavená hlína, redukční výpal  1 zlomek jednoduchého okraje talíře s polevou krémové barvy, oxidační výpal
vrstva 0306
 1 zlomek polokulovité pokličky s nízkým knoflíkem na horní straně nesoucím jasně zřetelné stopy po odříznutí a otvor (vyrobený po vypálení) o průměru 1 mm a hl. 9 mm; jemně plavená hlína, redukční výpal  4 zlomky den z jemně plavené hlíny. Z toho : 1 zl. silnostěnné nádoby s krupičkovitým povrchem, redukční výpal; 1 zl. s ojedinělým výskytem makroskopického ostřiva, oxidační výpal; 1 zl. s makroskopickým ostřivem, vrstevnatý oxidační / redukční výpal ; 1 zl. s vyšším podílem makroskopického ostřiva, redukční / oxidační výpal  1 zlomek páskového prožlábnutého ucha na horní straně zdobeného čtyřmi souběžnými svislými rytými rýhami, jemně plavená hlína, redukční výpal  1 zlomek zdobený dvěmi širšími rytými vodorovnými rýhami, jemně plavená hlína, redukční / oxidační výpal  1 zlomek širšího, jednoduchého okraje mísy s oblou vnější plochou, jemně plavená hlína s drobnou příměsí slídy, redukční / oxidační výpal  1 zlomek okruží s vnější plochou oble prožlábnutou, jemně plavená hlína, redukční výpal  1 zlomek okruží s vnitřním prožlabením, jemně plavená hlína, oxidační výpal  1 zlomek blíže neurčitelného (snad oble přehnutého či zavinutého) okraje, jemně plavená hlína, redukční / oxidační výpal  5 atypických zlomků z jemně plavené hlíny, redukční výpal  4 atypické zlomky z jemně plavené hlíny, redukční / oxidační výpal  2 atypické zlomky z jemně plavené hlíny na vnitřní straně nesoucí stopy po ručním tvarování nádoby, redukční / oxidační výpal  2 atypické zlomky z jemně plavené hlíny, oxidační výpal
vrstva 0307
 1 zlomek zdobený kombinací rytých rýh a radélkového dekoru (z něj dochována pouze nepatrná část), jemně plavená hlína, redukční výpal  1 atypický zlomek s dochovanou částí nasazení ucha, jemně plavená hlína, redukční výpal
Sběr z hromad V od zámku
 2 atypické zlomky z jemně plavené hlíny, oboustranně leštěné, redukční výpal  1 atypický zlomek z jemně plavené hlíny, redukční výpal  1 zlomek dna odřezávaného strunou z jemně plavené hlíny, oxidační výpal  1 zlomek dna z jemně plavené hlíny, redukční výpal  1 zlomek kyjovitého jednostranně rozšířeného okraje z jemně plavené hlíny, redukční výpal  1 zlomek kyjovitého jednostranně rozšířeného okraje z jemně plavené hlíny, oboustranně leštěno, redukční výpal  1 zlomek jednoduchého oboustranně rozšířeného okraje s horní plochou šikmo seříznutou, jemně plavená hlína s ojedinělým výskytem makroskopického ostřiva, oxidační výpal  1 zlomek ovaleného okraje s vnitřním prožlabením, jemně plavená hlína, redukční výpal  1 zlomek ovaleného okraje s vnitřním prožlabením a vnější spodní stranou hráněnou, jemně plavená hlíny, oxidační výpal

Sběr z hromad
 5 atypických zlomků z jemně plavené hlíny, tvrdý redukční výpal  1 atypický zlomek z jemně plavené hlíny s vnější stranou leštěnou, redukční výpal  2 atypické zlomky z jemně plavené hlíny, oxidační výpal  3 atypické jednostranně glazované zlomky, jemně plavená hlína, oxidační výpal  1 atypický oboustranně glazovaný zlomek z jemně plavené hlíny, oxidační výpal  1 zlomek jednoduchého okraje talíře s vnitřní stranou glazovanou (glazura přetažena přes okraj), jemně plavená hlína, oxidační výpal  1 oble přehnutý okraj na podhrdlí zdobeno radélkovým dekorem (šikmé obdélníčky), jemně plavená hlína, redukční výpal  1 zlomek páskového ucha oválného průřezu, glazováno na vnější straně s přetažením glazury přes okraj ven, jemně plavená hlína, oxidační výpal  4 zlomky odřezávaných den z jemně plavené hlíny, redukční výpal  1 zlomek odřezávaného dna z jemně plavené hlíny, oxidační výpal  1 zlomek oblého zeslabeného okraje pokličky z jemně plavené hlíny, oxidační výpal  1 zlomek okruží s vnitřním prožlabením a horní plochou šikmo seříznutou  fragment nádobkového kachle s glazovanou (tmavě hnědá gl.) čelní vyhřívací stěnou zdobenou architektonickým motivem (sloup); vnitřní část očazena.
Keramický soubor získaný při záchranném archeologickém výzkumu je svým rozsahem velmi nepočetný a obtížně chronologicky zařaditelný. Nejstarší keramické fragmenty (14. -15. století) byly získány z vrstvy 0306 v situaci č. 3. Ostatní stratifikované nálezy (vyjma artefaktu z novodobých recentních navážek) lze řadit do časového rozmezí 15. – 17. století.
Ostatní nálezy:
SITUACE 3
vrstva 0302
 1 zlomek zvířecí kosti  1 zlomek dřeva  2 zlomky zeleného čirého skla
vrstva 0306
 1 kančí zub
vrstva 0307
 hrudka čistého vápna  2 blíže neurčované zvířecí kosti
Sběr z hromad V od zámku
 2 zlomky blíže neurčovaných zvířecích kostí; jedna z nich nese stopy po zpracování – záseky  1 železný hřebík kruhového průřezu s kruhovou hlavičkou s dochovaným kovovým jádrem
Sběr z hromad
 1 zlomek průsvitného skla s tenkou vrstvičkou koroze  1 zlomek blíže neurčované zvířecí kosti

5. Výsledky výzkumu
Nejstarší datovatelnou stratigrafickou jednotku je vrstva 0306 v situaci č. 3, ze které byly získány zlomky okrajů rámcově datovatelné do 14.-15. století. Zjištění učiněná v prostoru hospodářského dvora dále potvrzují a dokladují využívání prostoru a změny jeho nivelity, které zde byly zachyceny a dokumentovány při výzkumu v roce 2000, prováděného společností Archaia Příchovice (Burešová – Kočár 2000).
Zachycení zdiva v jižní části situace 3 představuje významné zjištění pro osvětlení fortifikace staršího sídla. Ze stratigrafické situace lze toto zdivo z lomového kamene o šířce cca 60 cm, které je z vnější strany zahloubeno do podloží, považovat za vyzdění obraného příkopu, který byl odkryvem zjištěn na východní straně a geofyzikálním měřením i na severovýchodní části zámku, zde byl příkop později dokumentován v rámci záchranného archeologického výzkumu společnosti Archaia Příchovice (Burešová – Kočár 2000). Z celkového pohledu na situaci 3 lze konstatovat, že příkop v zachycené horní partii byl zavážen jednorázově (vrstvy 0307, 0305, 0306, nejistý je způsob vzniku jen částečně odkryté vrstvy 0311). Vrstva 0304 poté zcela překrývá a minimalizuje stopy po příkopu a jeho vyzdění (0313). Výše uložené vrstvy jsou pak důsledkem postupného zvyšování terénu v pozdním novověku.
Zjištění záchranného archeologického výzkumu dokladují, že zejména v areálu zámku a v jeho okolí lze při jakýchkoliv terénních zásazích očekávat četné archeologicky pozitivní situace. Z tohoto důvodu je provádění všech terénních prací nutné realizovat v součinnosti s archeologickým pracovištěm.
6. Literatura
Anderle J. – Ebel M. 1996: Chanovice – zámek, Stavebně historický průzkum, Atelier historické architektury Plzeň.
Burešová M. – Kočár P. 2000: Chanovice - areál zámku, Nálezová zpráva o záchranném archeologickém výzkumu při stavbě kanalizace. (Archiv ZIP o.p.s. čj. P282/00).

Popis stratigrafických jednotek
SITUACE 1
0104 dtto 0102
0105 dtto 0102
0106 dtto 0103
0107 světle okrová písčitá hlína, heterogenní, konzistence tuhá; směs vrstev typu 0102
0108 tmavě hnědá hlína až písčitá hlína, ojediněle kameny (žula), konzistence tuhá 0109 dtto 0102
0110 světle žlutý jemný písek, suchý, ulehlý
0111 dtto 0102
0112 světle hnědošedá jílovitá hlína až jíl, četné kamínky, ojediněle kameny, místy
0113 světle šedobílá vápenatá vrstva s četnými kamínky a hroudami čistého vápna,
konzistence tuhá
SITUACE 2
0204 světle žlutohnědá písčitá hlína až písek se žulovou drtí a s recentními artefakty;
0205 stavební suť s četnými kameny, zlomky cihel - recentní vkop 0206 dtto 0204 s četnými kameny 0207 světle šedohnědá hlína s četnými hrudkami vápna, zlomky cihel, konzistence tuhá 0208 tmavě černá spáleništní vrstva (spálené dřevo), místy promíšená s tmavě hnědou hlínou 0209 tmavě hnědá písčitá hlína s hrubou pískovou frakcí, konzistence tuhá 0210 tmavě hnědá hlína s ojedinělými kamínky, konzistence tuhá 0211 červenohnědý hrubý písek, suchý, ulehlý (propálené podloží ?) 0212 hrubý písek – žulová drť, suchý, ulehlý (podloží) 0213 šedohnědá jílovitá hlína s četnými kameny, drobné uhlíky a drobnou nekompaktní frakcí
mazanice, konzistence tuhá
SITUACE 3
0301 drn
0305 hnědožlutý písek s čočkami hnědé – černé písčité hlíny, konzistence kyprá 0306 tmavě černá humusovitá písčitá hlína s čočkami žuly a žlutého písku, kyprá 0307 hnědožlutá písčitá hlína s čočkami černé a hnědé hlíny, konzistence kyprá 0308 středně hnědá hlína, kameny, konzistence měkká
0310 bělošedá maltová vrstva se zlomky střešní krytiny, konzistence kyprá 0311 tmavě hnědá plastická hlína s kameny, konzistence měkká 0312 žlutohnědý kyprý písek

0313 lomového zdivo, kameny, balvany, pojivo - tuhý žlutý a šedý jíl
10

Seznam příloh
1. Hlášení Archeologickému ústavu AV ČR. 2. Výřez mapy 1 : 10 000 s vyznačeným průběhem inženýrských sítí. 3. Situační zakreslení inženýrských sítí s vyznačením archeologicky kontrolovaných úseků. 4. Plán hospodářského dvora s vyznačením dokumentovaných situací a s vyneseným příkopem zjištěným geofyzikálním průzkumem v roce 1999. 5. Situace 1 a 2. 6. Situace 3. 7. Tabulka nálezů. 8. Archtitektonické prvky
Přílohy na CD-ROM:
Text nálezové zprávy. doc
Tabulka nálezů. xls
Dokumentace Profil 1-6. bmp
Dokumentace Architektonických článků. bmp
Vedoucí výzkumu: Mgr. Petr Kočár
Technická spolupráce: Michal Hauer, Bc. Alexander Klozar

Systém ARCHIV – ARÚ AVČR Praha , odd. prostorové archeologie
AKCE
Soubor:
Zaškrtněte některou z možností , nebo vyplňte podle heslářů. V rubrice DRUH AKCE můžete uvést max. tři hesla (čísla) , oddělená lomítkem. V rubrice ANALÝZY uveďte libovolný počet hesel , oddělených lomítkem.
POZNÁMKA (Doplňující popis naleziště či nálezu ; pokračujte na volném vloženém listě. )
Záchranný archeologický výzkum v areálu hospodářského dvora chanovického zámku.
LITERATURA (Výběr , zejména původní publikace a novější materiálové práce s dalšími odkazy)
Příjmení , jm. autora(ů) , rok publ. ,str. , zkratka citace ( názvu časopisu , názvu monografie )
NÁLEZOVÉ ZPRÁVY ( U čj. nález. zpráv připojte “NZ” , u čj. mimo ARÚ do závorky zkratku instituce )
NZ 284/04 (ZIP o.p.s.); NZ čj. P282/00 (Archaia Příchovice)

KOMPONENTY
Rubriky vyplňujte podle heslářů. PŘESNOU DATACI uveďte, jen je-li to možné, a to libovolným srozumitelným výrazem v délce do 25 znaků. V rubrice AKTIVITA můžete použít až 5 hesel, oddělených lomítkem, avšak pouze u dále nedělitelných komponent. PŘESNOU LOKALIZACI uvádějte pouze tehdy, není-li totožná s lokalizací celé akce. V rubrice NADM.VÝŠKA uveďte nadmořskou výšku v metrech (od-do). URČIL vyplňte, nejde-li o určení autora zápisu, a připojte, zda jde o určení podle materiálu, nebo druhotného zdroje (literatura, inventární kniha).

NEMOVITÉ OBJEKTY
Jednotlivé objekty nebo skupiny objektů charakterizujte kombinací 1-4 hesel z hesláře v libovolném gramatickém tvaru, Hesla oddělujte lomítkem. Nezapomeňte uvádět komponenty (A-X). Pokud to lze, uveďte i počet jednotek, příp.hrubý odhad ( 1-x-xx-xxx).

MOVITÉ NÁLEZY
Movité nálezy uveďte podle komponent a materiálů. V rubrice DRUH NÁLEZŮ/POČET/POZNÁMKA uveďte jednotlivé druhy předmětů z daného materiálu s kvantifikací (je-li možná) a event. Poznámkou. Při výčtu předmětů využívejte v maximální míře uvedená hesla ( v libovolném gramatickém tvaru), jiné výrazy však můžete použít k bližší specifikaci a v poznámce. Nestačí-li k výčtu nálezů počet řádků, rozdělte stránku do dvou sloupců.
IDENT. Č.
ULOŽENÍ





SKK I
lokalizace archeologického výzkumu M vvs tko 1: 500 ěrří






Tabulka nálezů

Architektonický článek 3
Architektonický článek 2
Architektonický článek 1