

ARCHEOLOGICKÝ ÚSTAV AKADEMIE VĚD ČR, Praha, v.v.i. 118 01 Praha 1 - Malá Strana, Letenská 4 Pracoviště Kutná Hora, Hloušecká 609, 284 01 Kutná Hora
tel.: 327 511 730, e-mail: archeologiekh@seznam.cz
VĚC: zpráva o provedení archeologického dohledu při akci – Dobřeň – novostavba rodinného domu na ppč. 1642/2 v k.ú. Dobřeň u Kutné Hory.
V souladu se zněním zákona č.20/87 Sb. v platném znění byl na základě ohlášení zahájení výkopových prací proveden archeologický dohled při akci: Dobřeň – novostavba rodinného domu na ppč. 1642/2 v k.ú. Dobřeň u Kutné Hory.
Akce probíhala při severozápadním okraji intravilánu obce. Z nedalekého okolí stavby pochází četné archeologické nálezy z období pravěku i středověku, proto nešlo dopředu vyloučit možnost, že v průběhu stavby dojde k poškození důležitých archeologických situací.
Archeologický dohled při stavbě proběhl dne 14.9.2012 v rámci jednoho výjezdu. Na profilech základových pasů pro rodinný dům bylo patrné pouze intaktní podloží tvořené žlutým jílem, na němž se nacházela vrstva hnědé ornice a podorničí. K zachycení archeologických situací ani materiálu nedošlo.
Vzhledem k negativním archeologickým zjištěním byl prostor stavby po ukončení dohledu uvolněn pro dokončení akce.
Archeologický dohled při stavbě provedl Mgr. Filip Velímský, Ph.D. (ARÚ AV ČR, Praha, v.v.i., pracoviště Kutná Hora). Terénní dokumentace je uložena v Archeologickém ústavu AV ČR, Praha, v.v.i., pracoviště Kutná Hora.
Závěrem je možno konstatovat, že byla dodržena všechna zákonná ustanovení o ochraně archeologických památek.
PhDr. Radka Šumberová, Ph.D.
Vedoucí pracoviště Kutná Hora
Zpracoval: Mgr. Filip Velímský, Ph.D.