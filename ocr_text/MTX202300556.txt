

Nálezová zpráva
O provedení záchranného archeologického výzkumu
č. j. MK/732/2023
Cimburk u Koryčan
„Statické zajištění severozápadní hradební zdi“
(středověk/novověk)
Muzeum Kroměřížska, p. o. 2022
1 Foto poskytl UAPP Brno

Evidenční list
Katastrální území:
Okres:
Trať (ulice, parc. č.):
Kulturní památka:
Kultura:
Druh nálezu:
Rok výzkumu:
ZM ČR 1:10 000 list 24-44-14
středověk/novověk
sídlištní objekty, zdivo
Číslo jednací:
Číslo jednací ve spisové službě:
Uložení:
Provádějící instituce:
Vedoucí výzkumu:
Technická spolupráce:
Technická spolupráce:
MK/732/2023
Muzeum Kroměřížska, p. o., Rymice
Muzeum Kroměřížska, p. o., Kroměříž Velké nám. 38,
Kroměříž
Mgr. Pavlína Daňhelová
Mgr. Zdeněk Schenk, Ph.D.
Bc. Miroslav Komínek, Mgr. Petra Holcová
Zprávu podává: Mgr. Pavlína Daňhelová a Mgr. Zdeněk Schenk, Ph.D.
Datum: 31.8.2023

Obsah
Úvod ........................................................................................................................................................ 4
Uložení dokumentace, nálezů a vzorků
10.
11.
Prameny a literatura
Internetové zdroje
Obrazová příloha ................................................................................................................. 11

Muzeum Kroměřížska bylo požádáno vedením NPÚ v Kroměříži o provedení archeologického dohledu při zajištění severozápadní statické hradební zdi.
1. Lokalizace naleziště
Hrad Cimburk se rozprostírá na návrší nad říčkou Kyjovkou v jižní části Chřibských
vrchů v nadmořské výšce 421 m n. m (obr. 1). Hrad se nachází zhruba 5 km východně od
obce Koryčany.2 Dokumentovaný výkop přiléhá k severozápadní hradební zdi (obr. 2). Výkop
probíhal po celé délce severní zdi, od rohu zdi se severní okrouhlou věží až po polygonální
baštu.
2. Přírodní prostředí
Zkoumaná lokalita se nachází v části Chřibů a spadá do podcelku Stupavské vrchoviny,
která je součástí soustavy Vnějších Západních Karpat a podsoustavy Středomoravských
Karpat. Stupavská vrchovina je nejvyšším a nejčlenitějším územím Středomoravských Karpat
(http://geoportal.gov.cz). Charakteristiku reliéfu představují výrazné svahy s úzkými
rozvodními hřbety, četnými sedly, hlubokými údolími a skalními útvary. Z hlediska geologie
se hrad nachází v oblasti flyšového pásma s podložím tvořeným paleogenními zpevněnými
sedimenty (jílovec, pískovec a slepenec). V údolí říčky se setkáváme s kvartérními
kamenitými až kamenohlinitými sedimenty, písky a štěrky.3 Půdní pokryv tvoří kambizemě
(obr. 3) s vegetačním pokryvem ostřicové bučiny.4
3. Historie hradu
Hrad „Nový Cimburk“ byl vystavěn ve stylu francouzské gotiky Bernardem z Cimburka, a to mezi léty 1327–1333. Roku 1350 byl hrad v obležení vojska moravského markraběte Jana Jindřicha, který se v roce 1358 stal novým majitelem hradu. Zahájil
2 Hurt – Svoboda 1940, 59
3 http://mapy.geology.cz/geocr_50/
4 http://mapy.geology.cz/pudy/
http://geoportal.gov.cz

přestavbu palácové části, která byla dokončena až za jeho syna Jošta. Další majitelé (Zikmund z Letovic, Čeněk z Drahotuš, Vok ml. z Holštejna a pánové z Vartnova) do podoby hradu výrazněji nezasáhli. V roce 1421 byl hrad poškozen pravděpodobně moravskými husity. Svědčí o tom událost z roku 1429, kdy král Zikmund povolil opravu hradu. Hrad byl ve stejném roce převeden na Štěpána z Vartnova, který umírá 1448 a jím vymřel rod po meči. Proto zástavní právo zdědily jeho tety Žofie, Zuzana, Eliška a Jitka. Rok 1448 uvádí jako držitelky hradu jen Jitku a Elišku z Vartnova.
Za česko-uherských válek byl v roce 1468 hrad dobyt uherským králem Matyášem Korvínem. Mezi léty 1448–1476 došlo k úplné přestavbě vnějšího opevnění. Na konci 15. a počátku 16. století se hrad stává předmětem složitých vlastnických přesunů. V roce 1523 byl ukončen Vilémem z Víckova, který získává Cimburk do trvalého a dědičného vlastnictví a začíná s přestavbou a zdokonalením fortifikačního systému baštami. Roku 1569 dochází k prodeji hradu uherskému šlechtici Gabrielovi Majlátovi. Ten hrad značně zadlužil u olomoucké kapituly. Tento dluh zatížil i další majitele hradu, a to až do doby pobělohorské. Posledním pánem hradu v době pobělohorské byl Gabriel Horecký. V roce 1623 byl pomocí zrady dobyt hrad sedmihradským knížetem Gáborou Bethlenem, který zajal Gabriela. Ten se musel vykoupit za 10 000 zlatých, a díky tomu vrostla zadluženost Cimburku.
V roku 1645 se naposledy stal Cimburk předmětem útoku, kdy Švédové vyplenili okolí hradu (při druhém obléhání Brna), hrad útoku odolal. Po smrti Gabriela v roce 1658 zdědil hrad František Horecký (syn Gabriela), který nechal provést barokní úpravy paláce a zmodernizoval vnější opevnění. Za tureckého vpádu na Moravu se hrad stal na krátkou dobu útočištěm, a to v roce 1663. V roce 1683 ztrácí svůj fortifikační význam, slouží nadále pouze jako sídlo lovčího a k ubytování lesního personálu velkostatku. Hrad Cimburk je od roku 1709 uváděn jako pustý.5
4. Historie výzkumů
Hrad Cimburk je značně poškozen intenzivní činností různých laických pracovníků. První zájem o hrad se projevuje už počátkem 20. století, kdy po zřícení některých částí dochází k zajištění zdiva a dalším opravám na náklady místních velkostatků s přispěním státu. Z roku 1957 je znám protokol, který uvádí, že byl započat odvoz rumu ze zřícených zdí uvnitř hradu, došlo také ke snížení terénu u severovýchodní zdi paláce, a to až o 3 metry.
5 Hurt – Svoboda 1940; Plaček 2001, 153-155; Kohoutek 1995, 110; Krämer 2018, 2-5.

Následující léta pak byla ve znamení dalších sesuvů. Z archivních materiálů se v muzeu dochovalo několik zpráv z jednání o započetí zabezpečovacích prací ze 70. let. Zprávy dokládají svědectví místních občanů o odklízení suti z paláce v roce 1957, a rovněž o dalších výkopech jistého člověka, který na Cimburku pracoval po čtyři roky. Dále se uvádí, že od roku 1973 opakovaně dochází k dalším nelegálním amatérským výkopům na hradě, kdy jsou nalézány archeologické předměty. Na popud dr. V. Šikulové z muzea v Kyjově byl osloven pracovník Muzea Kroměřížska Jan Coufalík, který prováděl kolem hradu povrchové sběry archeologického materiálu z výsypek hradu. Coufalík na lokalitě posbíral desítky přepravek materiálu (keramika, Fe předměty, sklo, osteologický a kamenný materiál, lastury, …), následně zpracoval přes 3 000 ks materiálu. K jakým událostem docházelo v dalších letech, není známo. V roce 1994 vzniká občanské sdružení Polypeje (spolek pro obnovu a využití historických památek). Od této doby dochází k systematickému zajištění a opravám hradu. Dohledy byly zajištěny pracovníky NPÚ Kroměříž. Až v roce 2017 bylo osloveno Muzeum Kroměřížska s archeologickými dohledy pro statické zajištění parkánové hradby.
5. Úkol a metoda výzkumu
Úkolem výzkumu bylo provést dokumentaci odkrytého profilu výkopu vedeného podél vnitřního líce severozápadní hradební zdi od severní kruhové věže po polygonální baštu. Nejprve byla provedena sonda o rozměrech cca 1,60 x 1 m, s hloubkou cca 50 cm. V této sondě byly zjištěny dvě vrstvy s.j. 1103 a 1104. Výkop byl ve vzdálenosti 4,90 m od severní věže. V těchto dvou vrstvách se nenašel žádný archeologický materiál. Postupně se pokračovalo v následném odkrývání celého vymezeného prostoru u severní zdi. Proto byl proveden výkop v délce cca 5,20 – 6,80 m od severní kruhové věže směrem k polygonální baště se šířkou cca 2,20 m (u věže) a 2,36 m (u polygonální bašty). Ve vyměřeném prostoru byla vytvořena lichoběžníková sonda, která byla vzdálena 2,80 m od severní věže, její šířka činila 0,50 m (u severní zdi) a 2,20 m (na protilehlé straně) s celkovou délkou 2,20 m. Na odhaleném profilu P1 bylo zdokumentováno souvrství terénních vyrovnávek pozdně středověkého a raně novověkého stáří. Celkem bylo zachyceno 8 vrstev, přičemž bylo zajištěno relativně velké množství movitých archeologických nálezů. Většina nálezů pochází z vrstev označených 1105-1106. Recentní výkop označený jako s.j. 1500 byl vyplněn destrukcí otopného zařízení s.j. 1100. Tu tvořily převážně cihly a propálené kameny s hlínou, které původně tvořily konstrukci novodobé repliky hrnčířské pece, která byla postavena a

následně zanikla za fungování spolku Polypeje. Profil výkopu byl zdokumentován kresebně
(měřítko 1:20), tak i fotograficky. Celková délka severní zdi od rohu severní kruhové věže po
roh polygonální bašty činí 13,5 m. Výška dokumentovaného souvrství terénních vyrovnávek
dosahovala 1,5 m.
Za pomocí detektoru kovu byla v terénní vyrovnávce s.j. 1105 tvořené převážně stavebním odpadem objevena drobná stříbrná mince – jednostranný 2 fenik salzburského biskupa Ernst von Bayern (1517–1554) - ražená v roce 1551. Po tomto datu lze předpokládat, že došlo k navyšování souvrství terénních vyrovnávek při vnitřním líci hradební zdi, tedy nejdříve v průběhu 2. poloviny 16. století. V úrovni nejstarší výzkumem dokumentované terénní vyrovnávky odpadního charakteru s.j. 1106 byly zachráněny dvě drobné ztrátové stříbrné mince z doby panování Ferdinanda I. (1526−1564). V prvním případě jde o jednostranný bílý peníz se lvem bez letopočtu. Druhou mincí je pak jednostranný 1fenik s letopočtem 1531 z rakouského města Linz. Tyto lze mince spojit s počátečním horizontem, kdy byl k vnitřnímu líci severní hradby ukládán nepotřebný materiál, čímž docházelo k navyšování terénu v těchto místech. Ve stejné vrstvě se zachovala skoro celá hrncovitá nádoba s uchem, kterou můžeme časově zařadit do 1. pol. 15. století. V severní zdi byl objeven drenážní otvor, který procházel hradbou, zřejmě se jedná o kavernu (neboli dutinu vysekanou mimo hradbu asi na trámovou konstrukci). Vytěžená zemina z celého dokumentovaného prostoru byla dodatečně probrána, díky detektoru nalezeny železné předměty (2 hroty šípů s tulejí, podkova), a dále olověný kulovitý projektil do palné zbraně.
6. Uložení dokumentace, nálezů a vzorků
Nálezy a veškerá dokumentace (kresebná i fotografická) jsou uloženy v depozitáři archeologie Muzea Kroměřížska, p. o. v barokním hospodářském dvoře v Rymicích.
7. Závěr
V průběhu výzkumu byl zdokumentován profil výkopu severní hradební zdi. Zjištěná stratigrafická situace nám dokumentuje postupné navyšování terénu při vnitřním líci severní hradby. Ve spodních úrovních bylo během výzkumu zajištěno značné množství převážně keramického materiálu, méně pak osteologického materiálu, nejméně zastoupeny jsou železné

předměty a ztrátové mince. Dvě starší nalezené drobné ražby pocházejí z doby panování Ferdinanda I. (1526−1564). Na základě nejmladší nalezené ražby 2 feniku salzburského biskupa Ernst von Bayerna (1517–1554) z roku 1551, lze předpokládat, že ke vzniku souvrství terénních vyrovnávek při vnitřním líci hradební zdi došlo nejdříve po tomto datu v průběhu 2. poloviny 16. století.
8. Seznam stratigrafických vrstev
Profil – P1
Uloženiny
1100 – výplň/vrstva
Středně hnědá – středně ulehlá – prachová hlína
Příměsi: malé uhlíky – středně, cihly a jejich zlomky - středně
Mocnost/sklon/hranice: 0,60 – 0,70 m / - / jasná
Interpretace: planýrka pece vyplňující výkop s.j. 1500 a okolní terén
1101 – vrstva
Světle šedá – středně ulehlá – prachová hlína
Příměsi: malé až středně velké kameny – četně
Mocnost/sklon/hranice: 0,30 m / šikmý k SV/ jasná
Interpretace: terénní vyrovnávka
1102 - vrstva
Středně šedohnědá – středně ulehlá – prachová hlína
Příměsi: středně velké až velké kusy lomového kamene – středně
Mocnost/sklon/hranice: 0,30 – 0,58 m / šikmý k SV/ jasná
Interpretace: terénní vyrovnávka
1103 – vrstva
Světle žlutohnědá – středně ulehlá – písčitá hlína
Příměsi: velké kameny (pískovce) – četně, malé úlomky malty - středně

Mocnost/sklon/hranice: 0,20 – 0,60 m / šikmý k SV / jasná
Interpretace: destrukční planýrka
1104 – vrstva
Tmavě šedohnědá – středně ulehlá – prachová hlína
Příměsi: malé až středně velké kameny – středně, zlomky cihel – ojediněle, uhlíky – středně
Mocnost/sklon/hranice: 0,28 – 0,50 m / šikmý k SV/ ostrá
Interpretace: terénní vyrovnávka
1105 – vrstva
Světle žlutohnědý – středně ulehlý – písek
Příměsi: malé úlomky pískovců – středně, úlomky malty − středně
Mocnost/sklon/hranice: 0,22 – 0,38 m / - / jasná
Interpretace: terénní vyrovnávka
1106 – vrstva
Středně šedohnědá – středně ulehlá – prachová hlína
Příměsi: malé uhlíky - středně
Mocnost/sklon/hranice: 0,30 m < / - / jasná
Interpretace: terénní vyrovnávka odpadního charakteru
Výkopy
1500 − výkop
Výkop zkoumán v řezu
Půdorys horní hrany povrchu: ?
Zkoumané rozměry (šířka/hloubka): 1,3 m/ 0,66 m
Stěny (povrch a tvar/sklon): nepravidelný/stupňovitý/šikmý, místy svislý
Dno: zasahovala do úrovně terénní vyrovnávky s.j. 1103
Výplň: 1100
Interpretace: recentní výkop pro založení konstrukce pece po roce 2000

9. Prameny a literatura
• NZ MK 1/2017 • Demek, J. – Mackovčin, P. (eds.) 2006: Zeměpisný lexikon, Hory a nížiny. Brno, s. 179. • Eliáš, J. 2001: Hrad Cimburk, okres Kroměříž, zřícenina, hrad. Podrobný povrchový stavebně historický průzkum. Uloženo v archivu Národního památkového ústavu, Územního odborného pracoviště v Brně. • Hurt, R. – Svoboda, K. 1940: Hrad Cimburk u Koryčan. Jeho dějiny a stavební vývoj. Přerov. • Kouhoutek, J. 1995: Hrady jihovýchodní Moravy. Zlín. • Krämer, D. (ed.) 2018: Hrad Cimburk u Koryčan – průvodce hradem. • Nováček, K. – Manoušek, F. 2000: Cimburk u Koryčan – průvodce hradem. • Plaček, M. 2001: Ilustrovaná encyklopedie moravských hradů, hrádků a tvrzí. Praha.
10. Internetové zdroje
Česká geologická služba. Geologická mapa 1 : 50 000 [online]. Česká geologická služba
©2014 [cit. 2. 11. 2017]. Dostupné z: http://mapy.geology.cz/geocr_50/
Česká geologická služba. Půdní mapa 1 : 50 000 [online]. Česká geologická služba ©2014
[cit. 2. 11. 2017]. Dostupné z: http://mapy.geology.cz/pudy/
Ministerstvo životního prostředí. Geomorfologické členění ČR [online]. CENIA, česká
informační agentura životního prostředí ©2003 [cit. 2. 11. 2017]. Dostupné z: Národní
Polypeje. Hrad Cimburk u Koryčan. [online]. Polypeje [cit. 2. 11. 2017]. Dostupné z:
http://www.cimburk.eu/

Obr. 1: Vyznačení polohy hradu na katastrální mapě.

Obr. 2: Plán hradu s vyznačeným výkopem uvnitř paláce.


Obr. 3: Pedologická mapa lokality s vyznačením hradu.

Obr. 4: Cimburk – sonda I. Foto Pavlína Daňhelová.
Obr. 5: Cimburk – zkoumaný prostor u severní zdi a nároží severní kruhové věže. Foto Pavlína Daňhelová.

Obr. 6: Cimburk – pohled do sondy. Foto Pavlína Daňhelová.
Obr. 7: Cimburk – pohled na zkoumanou plochu. Foto Pavlína Daňhelová.

Obr. 8: Cimburk – profil P1. Celkový pohled od západu. Foto Pavlína Daňhelová.
Obr. 9: Cimburk – profil P1. Pohled od severovýchodu. Foto Zdeněk Schenk.

Obr. 10: Cimburk – profil P1. Severovýchodní okraj souvrství. Foto Zdeněk Schenk.
Obr. 11: Cimburk – profil P1. Jihozápadní část dokumentovaného souvrství přiléhajícího k vnějšími líci stavební konstrukce věže. Foto Zdeněk Schenk.

Obr. 12: Cimburk – pohled na zkoumanou plochu od jihozápadu. Foto Z. Schenk.
Obr. 13: Cimburk – celkový pohled od jihu na odhalenou vnitřní líc hradby. Místo drenážního otvoru vyznačeno bílou šipkou. Foto Z. Schenk.

Obr. 14: Cimburk – pohled od jihovýchodu na opravovaný úsek hradby se zachyceným drenážním výkopem. Foto Zdeněk Schenk.
Obr. 15: Cimburk – pohled od jihu. Detail drenážního otvoru. Foto Zdeněk Schenk.

Obr. 16: Cimburk – profil P1. Jednostranný bílý peníz Ferdinanda I. (1526−1564). Foto Zdeněk Schenk.
Obr. 17: Cimburk – profil P1. Jednostranný 1 fenik Ferdinanda I. (1526−1564) z roku 1531. Foto Zdeněk Schenk.

Obr. 18: Cimburk – profil P1. Salzburský 2fenik z roku 1551. Foto Zdeněk Schenk.

Obr. 19: Cimburk – profil P1. Digitalizace Petra Holcová

Obr. 20-23: Cimburk – nález keramické nádoby – hrnce u severní hradby, vrstva 1106, inv. č. AZ 357

Obr. 24: Cimburk – nálezy ze S. hradby

Obr. 25: Cimburk – nálezy z povrchového sběru J. hradby
Obr. 26: Cimburk – nálezy z konce výkopu k věži u S. hradby

Obr. 27: Cimburk – nálezy z rýhy paty u S. zdi
Obr. 28: Cimburk – nálezy u S. hradby